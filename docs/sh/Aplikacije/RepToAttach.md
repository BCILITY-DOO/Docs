# Report to Attachment

**Report to Attachment** je dodatak za Dynamics 365 Business Central razvijen od strane kompanije BCILITY, koji omogućava korisnicima da generišu izveštaje direktno iz sistema i automatski ih prikače kao priloge (attachments) na određene zapise – kao što su kupci, računi ili drugi poslovni dokumenti.

Ovaj dodatak je idealan za firme koje žele da imaju brzu evidenciju važnih finansijskih i poreskih izveštaja (npr. bruto bilans, PDV izveštaj, kontni plan itd.) direktno uz podatke u sistemu, bez potrebe za ručnim dodavanjem fajlova.

**Ključne prednosti:**

- Automatsko generisanje i povezivanje izveštaja sa konkretnim zapisima
- Mogućnost generisanja jednog ili više izveštaja odjednom
- Podrška za prilagođena imena priloga ili automatsko generisanje naziva
- Jednostavan korisnički interfejs u okviru postojećih stranica kao što su „Kupci“ („Customers“)
  
## **1. Kako se koristi?**

### **1.1 Kreiranje jednog izveštaja**

U Business Central okruženju otvorimo karticu *Kupci*. Sa desne strane u odeljku *Prilozi*, kliknemo na *Dokumenti* -> *Prikaži detalje*

![RepToAttach](../assets/Aplikacije/RepToAttach/report3.png)

Otvoriće se kartica gde biramo akciju **Kreiraj izveštaje kao prilog**, koja će nam otvoriti novu karticu gde biramo izveštaj - primer: Kontni plan, gde možemo odabrati filtere (Br. konta, Vrsta konta...).

![RepToAttach](../assets/Aplikacije/RepToAttach/report4.png)

![RepToAttach](../assets/Aplikacije/RepToAttach/report5.png)

Kada potvrdimo akciju, izaberemo ime nove datoteke - izveštaja i kliknemo *U redu*. Novonastala datoteka će biti prikazana u dokumentima.

![RepToAttach](../assets/Aplikacije/RepToAttach/report6.png)

### **1.2 Kreiranje više izveštaja odjednom**

Kada odaberemo akciju **Kreiraj izveštaje kao prilog** i otvori se prozor gde biramo koje izveštaje želimo da pretvorimo u prilog, možemo izabrati više izveštaja odjednom tako što ćemo, klikom na 3 tačke na liniji izveštaja, izabrati opciju *Izaberi još*.

Nakon potvrde otvara se prozor za odabir filtera za jedan, pa zatim i za drugi izveštaj, zatim unos naziva prve, a zatim i druge datoteke, nakon čega će se obe zasebne datoteke pojaviti u listi dokumenata.

![RepToAttach](../assets/Aplikacije/RepToAttach/report7.png)

Akciju *Kreiraj izveštaje kao prilog* možemo pokrenuti i sa linije dodatih datoteka klikom na tri tačke. Dalji postupak je identičan kao u prethodnim primerima.

![RepToAttach](../assets/Aplikacije/RepToAttach/report8.png)
