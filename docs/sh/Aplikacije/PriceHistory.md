# Price History

**Price History** je dodatak za Dynamics 365 Business Central razvijen od strane kompanije **BCILITY**, koji korisnicima omogućava da brzo i jednostavno pristupe **istoriji cena** artikala i usluga na prodajnim i nabavnim dokumentima. Aplikacija pruža uvid u prethodno korišćene cene za istog kupca ili dobavljača, čime se olakšava formiranje ponuda, pregovaranje i kontrola cena.

Ova funkcionalnost je posebno korisna za firme koje rade sa velikim brojem artikala, različitim komercijalnim uslovima i žele transparentnost u procesu određivanja cena.

**Ključne prednosti**

- Prikaz prethodnih cena po artiklu i kupcu/dobavljaču
- Prikaz datuma, količina i tipa dokumenta (ponuda, nalog, faktura)
- Dostupno direktno iz linije prodajnog ili nabavnog dokumenta
- Brza referenca za komercijalne i prodajne timove
- Jednostavna integracija bez dodatnog podešavanja

## **1. Kako se koristi?**

### **1.1 Prodajni cenovnici**

Kada otvorimo stranicu *Prodajni cenovnici*, pristupićemo nekom od cenovnika koje imamo u listi. Na tom cenovniku imamo dodate artikle sa odredjenim cenama. Da bismo testirali funkciju aplikacije promenićemo cene na par artikala, i nakon svake promene cena moramo da potvrdimo promenu, klikom na akciju ***Proveri redove***. Cene možemo promeniti i par puta za redom. 

**Istoriju promene cena** možemo otvoriti klikom na akciju *Stranica istorije cena*, gde možemo videti sve cene artikala koje smo menjali.

![PriceHistory](../assets/Aplikacije/PriceHistory/pricehist1.png)

**Izveštaj istorije cena** možemo pregledati ili štampati klikom na akciju *Izveštaj istorije cena*. Izveštaj možemo filtrirati po broju artikla, datumima, i drugim filterima koje sami možemo dodavati po potrebi.

Potvrdom opcije *Pregled*, dobijamo ovakav izveštaj:

![PriceHistory](../assets/Aplikacije/PriceHistory/pricehist2.png)

**Istoriji cena** možemo pristupiti i sa stranice *Prodajni cenovnici*, samo je neophodno selektovati cenovnik za koji želimo da prikažemo stranicu ili izveštaj istorije cena.

![PriceHistory](../assets/Aplikacije/PriceHistory/pricehist3.png)

### **1.2 Promena cene jednog artikla**

Na kartici *Artikli* možemo selektovati jedan artikal za koji želimo da pregledamo *istoriju promene cena*. Kada selektujemo u traci sa akcijama biramo opciju *Cene i popusti* gde će nam se u padajućem meniju prikazati akcije *Stranica istorije cena* i *Izveštaj istorije cena*, koje funkcionišu kao i one u cenovnicima, samo što se ovde prikazuje istorija promene cena selektovanog artikla.

![PriceHistory](../assets/Aplikacije/PriceHistory/pricehist4.png)

**Stranica istorije cena** artikla Monitor:

![PriceHistory](../assets/Aplikacije/PriceHistory/pricehist5.png)

**Izveštaj istorije cena** artikla Monitor:

![PriceHistory](../assets/Aplikacije/PriceHistory/pricehist6.png)

> **Procedura je ista i za *Nabavne cenovnike***