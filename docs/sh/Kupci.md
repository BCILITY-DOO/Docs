

Lista kupaca sadrži pregled svih registrovanih kupaca koji kupuju robu ili usluge od preduzeća. Njihovi podaci su organizovani unutar sistema kako bi se olakšalo praćenje prodajnih transakcija, upravljanje naplatom i otpremom robe.

![slika](assets/KupciSlike/Lista.png)

## Kartica kupca

Kartici kupca može pristupiti putem liste kupaca, klikom na broj kupca. Na kartici kupca prikazane su sve relevantne informacije grupisane u više brzih kartica.

![slika](assets/KupciSlike/Kartica.png)

- **Opšte** – Osnovni podaci o kupcu, uključujući šifru, naziv, saldo, kreditni limit i šifru kupca.
- **Adresa i kontakt** – Informacije o adresi kupca, kontakt osobi, broju telefona, e-mailu i web stranici.
- **Fakturisanje** – Detalji o PIB-u kupca, knjižnim grupama, popustima, valuti, grupi cena i popusta, kao i šifri popusta na fakturu.
- **Plaćanje** – Informacije vezane za uslove i način plaćanja kupca.
- **Isporuka** –  Ključni parametri za proces isporuke robe kupcu.
- **Statistika** - Finansijski i prodajni podaci o kupcu kroz različite segmente (saldo, plaćanje, prodaja iz tekuće godine).

Dodatni podaci o kupcu nalaze se na desnoj strani kartice u činjeničnom okviru i uključuju sliku kupca, istorijske podatake, statistiku, dimenzije, kao i mogućnost dodavanja dokumenata, beležaka i linkova ka web stranicama.

![slika](assets/KupciSlike/Okvir.png)

## Dodatne funkcionalnosti za rad sa kupcima

- Bankovni računi

Akcija **Računi u banci** omogućava unos i upravljanje bankovnim računima kupca, ključnim za finansijske transakcije. Pristup ovoj akciji vrši se praćenjem putanje: **Kupac -> Računi u banci**.

![slika](assets/KupciSlike/Racun.png)

Klikom na akciju **Novo**, otvara se kartica za kreiranje novog bankovnog računa.

![slika](assets/KupciSlike/Novo.png)

U otvorenom prozoru unose se podaci o novom bankovnom računu.

![slika](assets/KupciSlike/NoviRacun.png)

- Adrese isporuke

Akcija **Adrese primalaca isporuke** omogućava dodavanje, pregled i upravljanje adresama na koje se roba isporučuje kupcu. Pristup ovoj akciji vrši se praćenjem putanje: **Kupac -> Adrese primalaca isporuke**.

![slika](assets/KupciSlike/Adresa.png)

U otvorenom prozoru unose se podaci o adresi na koju će se vršiti dostava.

![slika](assets/KupciSlike/Adrese2.png)

- Stavke knjige kupaca

Akcija **Stavke** omogućava pregled svih transakcija vezanih za kupca, uključujući fakture, uplate i dugovanja. Pristup ovoj akciji vrši se praćenjem putanje: **Kupac -> Stavke**.

![slika](assets/KupciSlike/Stavke.png)

Po otvaranju, lista je filtrirana za izabranog kupca, ali filter se može ukloniti kako bi se prikazale stavke svih kupaca. Takođe, moguće je dodati dodatne filtere za analizu podataka.

![slika](assets/KupciSlike/Stavke2.png)